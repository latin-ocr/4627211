62

 

diruta vidisset, non potuit effugere (I, 5). Jam‘ vero
ex ea sententia procedit illud quoque Herodoteum,··ho-
minum sortem non ita esse constitutam, ut quisquam
mortalis plane beatus esse possit, sed ut ei sint bona
cum malis commixta, porro etiam illud, quod putet,
hamanam vitam tam esse fragilem atque caducam,
ut mors vitae sit praeferenda (Ι, 31; VH, 46, 203).
Sunt igitur hae veterum sententiae ex humanarum rerum
contemplatione profectae, qui vitae fortunaeque casuum
causam principalem quaerentes, quum et bonos probos-
que malis obrui animadverterent, illum φθόνον deo
attribuerunt. Enimvero veteres praeter philosophos attri-
butiones divinitatis non e notione a priori cogitatione
percepta sed e diuturna observatione deducebant, quare
illum φθόνον ut divinitate indignum non cognovere.
Eam autem divinae invidiae opinionem etiam post Hero-
dotum valuisse, si illud Platonis: (Phaede, p. 247 a)
„o‘ φθόνος ἔξω τοῦ θείου χόρου ἴστα-ται“ legeris, non
jam, puto, negabis. Herodotum igitur, qui nimia qua-
dam erga deos pietate et fortasse sua indole impediretur,⁷⁹)
quominus res divinas ratione ac via specularetur, vulga-
tam invidiae divinae opinionem habuisse, mihi est per-·
suasum. ⁸⁰)

Neque quisquam Jam mirabitur, apud Herodotum
vim divinam inveniri, quae etiam insontem in peccata
illiciat. Non urgeo illud somnii visum, quo Xerxes ad
bellum Graecis inferendum commotus est, quum contra
dici possit, illud somnium ei venisse, quo citius super-
biae gloriaeque cupiditatis poenas lueret (VIII, 8 §3 et
e. 11 et c. 16, ξ 2), neque somnium, quod Cambysem
ad fratris necem excitavit (III, 30), sed exstat locus,

 

n) Vid. IX, 65: ,δοκέω δὲ εἴ τι περὶ θείων πρηγμάτων δοκέειν
ὃεῖ“, cf. Dahlm. l. 1.'p. 66.

⁸⁰) Vidi Baehrium ad. h. 1. et v.1v, p. 452sq. Naegelsb. 1. 1«. .

p. 49. Dahlm. l. l. p. 178. Hoffmeister‚ l. l. p. 254sq.

